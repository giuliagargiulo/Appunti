---
author: Giulia Gargiulo
---

Con la multiprogrammazione si cerca di azzerare i tempi di attesa della CPU, bloccando l'esecuzione di un processo che sta aspettando un evento, e passando all'esecuzione di un altro. Alla base della multiprogrammazione, c'è lo sheduling della CPU.

L'esecuzione di un processo consiste nell'alternarsi di cicli di **CPU burst** (elaborazione svolta dalla CPU), e cicli di **I/O burst** (attesa del completamento di operazioni di I/O). L'ultima sequenza di operazioni si conclude con una chiamata al sistema di terminazione.

---
## Sheduler della CPU
Ogni volta che la CPU passa nello stato di inattività, lo **short-term sheduler** sceglie (tramite algoritmi) per l'esecuzione uno dei processi presenti nella **coda ready**.

Le decisioni del CPU sheduling occorrono quando i processi:
1. Passano dallo stato running a waiting (richiesta I/O o chiamata a `wait()`).
2. Passano dallo stato running a ready (interrupt).
3. Passano da waiting a ready (operazione di I/O completata).
4. Terminano.
### Dispatcher
Il dispatcher da il controllo della CPU al processo selezionato dallo short-term sheduler (è l'esecutore delle decisioni prese dallo sheduler); esso si occupa di:
- cambio di contesto
- passaggio all'user mode
- salto alla corretta locazione del programma utente per ripartire con l'esecuzione di quel programma.

Il tempo impiegato per fermare un processo e avviare l'esecuzione di un altro è detto **latenza di dispatch**.

### Criteri di sheduling
1. **Utilizzo CPU**: percentuale di CPU utilizzata; occorre tenere la CPU occupata.
2. **Throughtput**: numero di processi che completano l'esecuzione per unità di tempo
3. **Tournaround time**: tempo di completamento del processo, cioè tempo totale per eseguire il processo (accesso in memoria + coda ready + CPU + I/O); si calcola con le seguenti formule: $TournaroundTime = WaitingTime + BurstTime$  $TournaroundTime = TempoCompletamento - TempoArrivo$
4. **Waiting time**: tempo di attesa per un processo nella **coda ready**; si calcola con la seguente formula: $WaitingTime = TempoCompletamento - TempoArrivo - BurstTime$
5. **Response time**: tempo che intercorre tra una richiesta e la prima risposta; si calcola con la seguente formula: $ResponseTime = TempoInizioEsecuzione- TempoDiArrivo$

In generale, le prestazioni migliori si ottengono con il massimo utilizzo di CPU e throughput, e con il minimo tempo di turnaround, waiting e response.

---
## Algoritmi di sheduling
Lo sheduling della CPU consiste nella scelta dei processi presenti nella coda ready ai quali assegnare la CPU. I principali algoritmi di sheduling sono i seguenti.
### First-Come, First-Served (FCFS)
L'algoritmo FCFS è il più semplice algoritmo di sheduling, ma è anche il meno efficiente. **L'algoritmo assegna la CPU al processo che la richiede per primo**, infatti esso è basato sul funzionamento di una coda FIFO.
![[Screenshot 2024-10-23 alle 15.39.52.png]]
1. La CPU, quando è libera, viene assegnata al processo in testa alla **coda ready**, che viene rimosso dalla coda. 
2. Il tempo medio di attesa è abbastanza lungo.
3. L'algoritmo è **senza prelazione**.

>[!Warning]
>Se l'algoritmo è con **prelazione**, anche se la CPU è assegnata ad un processo, quando arriva un processo che secondo l'algoritmo deve essere eseguito prima, il controllo della CPU passa a questo nuovo processo.
>
>**Senza prelazione**, invece, significa che una volta che la CPU è stata assegnata ad un processo, esso la trattiene fino al momento del rilascio.

### Shortest-Job-First (SJF)
L'algoritmo SJF **assegna la CPU al processo con minor burst time** (lunghezza della successiva sequenza di operazioni della CPU) attualmente disponibile nella coda ready. Se due processi hanno lo stesso burst time, si utilizza l'algoritmo FCFS.

![[Screenshot 2024-10-23 alle 15.42.25.png]]
In questo caso, il tempo di attesa medio è di 7 millisecondi, mentre utilizzando l'algoritmo FCFS è dio 10.5 ms.

L'algoritmo SJF può essere sia **con** che **senza** **prelazione**. Se durante l'esecuzione di un processo, arriva nella coda ready un processo con burst time minore, un algoritmo con prelazione sostituisce il processo attualmente in esecuzione, mentre senza prelazione permette al processo in esecuzione di terminare la propria sequenza di operazioni.

Esempio con **prelazione**:
![[Screenshot 2024-10-23 alle 15.41.54.png]]

### Priorità
In questo caso, si associa ad ogni processo una priorità, e **la CPU viene assegnata al processo con priorità più alta**; i processi con priorità uguali si ordinano secondo l'algoritmo FCFS.
Un algoritmo SJF è un algoritmo a priorità, dove ad un burst time minore, corrisponde una priorità più alta.

![[Screenshot 2024-10-23 alle 15.51.48.png]]
Lo sheduling con priorità può essere sia **con** che **senza prelazione**.

>[!Important]
>Un problema importante relativo agli algoritmi di sheduling a priorità è lo **starvation** (attesa indefinita). 
>Esso si verifica quando, un processo pronto per l'esecuzione  è bloccato in attesa della CPU, perchè un flusso costante di processi a priorità più alta gli impedisce di accedere alla CPU.

### Round Robin (RR)
Nell'algoritmo Round Robin, **ogni processo riceve per una piccola quantità di tempo fissata**, chiamata **quanto**, **il controllo della CPU**; in questo caso la coda dei processi pronti è trattata come una coda circolare.
Lo sheduler della CPU scorre la coda ready, assegnando la CPU ad ogni processo per un intervallo di tempo di massimo un quanto.

Lo sheduler della CPU individua il primo processo in coda, imposta un timer per inviare un'**interrupt**, e attiva il dispatcher per l'esecuzione del processo.

![[Screenshot 2024-10-23 alle 16.01.55.png]]

1. Se il processo ha un burst time inferiore o uguale a quello di un quanto di tempo, il processo rilascia volontariamente la CPU.
2. Se il processo ha un burst time maggiore a quello di un quanto, il timer invia il segnale di interruzione al SO, che esegue un cambio di contesto e aggiunge il processo in coda; a questo punto lo sheduler seleziona un nuovo processo.
---
## Sheduling dei threads
