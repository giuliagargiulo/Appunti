Di seguito si parlerà della struttura fisica dei dispositivi di memorizzazione secondaria e terziaria.
## Hard disk
I dischi magnetici sono il mezzo fondamentale di memoria secondaria dei moderni calcolatori. I dischi hanno una struttura molto semplice: 
- I **piatti** dei dischi hanno una forma come quella di un CD, e le due superfici sono ricoperte da materiale magnetico; le informazioni si memorizzano registrandole magneticamente sui piatti.
- Le **testine** di scrittura e lettura sono sospese su ciascuna superficie di ogni piatto e sono attaccate al braccio che le muove in blocco.
- La **superficie** di un piatto è divisa logicamente in tracce circolari, a loro volta suddivise in settori; l'insieme delle tracce corrispondenti ad una posizione del braccio costituisce un **cilindro**.

La capacità di memorizzazione di una comune unità a disco è dell'ordine delle decine di Gigabyte.

![[Screenshot 2024-11-17 alle 12.16.39.png|350]]
Quando un disco è in funzione, un motore lo fa ruotare ad alta velocità; l'efficienza di un disco è caratterizzata da due valori:
- La **velocità di trasferimento**, ossia la velocità con cui i dati passano dall'unità a disco al calcolatore.
- Il **tempo di posizionamento** (tempo d'accesso diretto), che consiste nel tempo necessario per spostare il braccio del disco in corrispondenza del cilindro desiderato, detto **tempo di ricerca**, e nel tempo necessario affinché il settore si porti sotto la testina, detto **latenza di rotazione**.

In genere i dischi possono trasferire Megabyte di dati al secondo, e hanno un tempo di ricerca e una latenza di rotazione di diversi millisecondi. 
Poichè le testine sono sospese su un cuscino d'aria sottilissimo, esiste il pericolo che la testina urti la superficie del disco; questo incidente è detto crollo del disco, e comporta la sostituzione dell'intera unità a disco.

Un hard disk è connesso ad un calcolatore tramite un insieme di fili detto **bus di I/O**; esistono diversi tipi di bus, tra cui: USB(universal serial bus), EIDE, ATA, FC...
Il trasferimento dei dati è svolto dai controllori, e ne esistono di due tipi:
- I **controllori di macchina**, detti anche **adattatori**, sono posti all'estremità del bus del calcolatore;
- I **controllori dei dischi** sono incorporati in ciascuna unità a disco.
---
## Dispositivi NVM
I dispositivi **NVM** sono dispositivi elettrici e non meccanici; sono composti basati su memoria flash (NAND flash), e spesso sono inseriti all'interno di contenitori simili a unità a disco, per questo sono detti **dischi a stato solido (SSD)**. Un dispositivo NVM può anche assumere la forma di un'**unita USB**.
#### Caratteristiche degli SSD:
1. Memoria non volatile utilizzata come hard drive.
2. Più affidabile degli HDD, ma più costosa per Mb.
3. Più veloce degli HDD, ma meno capacità.
4. Life span più breve.
5. I bus di connessione possono essere molto lenti, quindi sono connessi direttamente al bus di sistema.
6. Non ci sono parti mobili o meccaniche, quindi non c'è tempo di ricerca o latenza di rotazione.
#### NAND Flash
---
## Nastri magnetici
I nastri magnetici sono stati i primi supporti di memoria secondaria. Hanno la capacità di memorizzare un enorme quantità di dati, ma sono caratterizzati da un **tempo d'accesso molto elevato** rispetto ai dischi magnetici (migliaia di volte superiore). Per questo motivo, i nastri magnetici sono attualmente utilizzati per la creazione di copie di riserva dei dati (**backup**), per registrare dati poco utilizzati e per il trasferimento di dati da un calcolatore all'altro.

Il nastro è avvolto in bobine e scorre su una testina di lettura e scrittura. Il posizionamento sul settore richiesto può richiedere alcuni minuti, e una volta raggiunta la posizione desiderata, l'unità a nastro può leggere e scrivere ad una velocità simile a quella delle unità a disco; la capacità varia a seconda del tipo dell'unità a nastro.

---

## Struttura dei dischi e mapping degli indirizzi
**I moderni dischi sono considerati come grandi array monodimensionali di blocchi logici**, dove un blocco è la minima unità di trasferimento. La dimensione di un blocco logico è variabile, ma di solito è di 512 byte; i blocchi logici vengono mappati in settori. 

L'array di blocchi logici corrisponde in modo sequenziale ai settori del disco: il settore 0 è il primo settore della prima traccia sul cilindro più esterno; la corrispondenza prosegue lungo la prima traccia, poi lungo le altre tracce del primo cilindro, e poi verso il secondo cilindro verso l'interno del disco.

Ci sono due tipi di organizzazione del disco:
1. **Velocità lineare costante**, in cui la densità di bit per traccia è uniforme e spostandosi dall'esterno verso l'interno il numero dei settori per traccia diminuisce. L'unità aumenta la sua velocità di rotazione man mano che le testine si spostano verso le tracce più interne per mantenere costante la quantità di dati che scorrono sotto le testine (utilizzato per CD-ROM e DVD). 
	 - Densità di scrittura costante
	 - Velocità di lettura settori variabile
2. **Velocità angolare costante**, in cui la velocità di rotazione dei dischi rimane costante, e la densità di bit decresce dalle tracce interne alle tracce più esterne per mantenere costante la quantità di bit che scorre sotto le testine (utilizzato per hard disk). 
	 - Ampiezza variabile del settore e densità di scrittura variabile
	 - Velocità di lettura costante per traccia
	 - Tracce esterne poco utilizzate.
	
## Connessione dei dischi
I calcolatori accedono alla memoria secondaria in 3 modi:
1. Tramite le porte di I/O, **memoria secondaria connessa alla macchina** (DAS).
2. In remoto tramite un file system distribuito, **memoria secondaria connessa alla rete** (NAS).
3. Tramite un **dispositivo cloud**.

### Direct Access Storage (DAS)
Alla memoria secondaria connessa alla macchina si accede tramite le porte di I/O, disponibili in diverse tecnologie. I comuni PC impiegano un'architettura per il bus di I/O detta IDE o ATA. Essa consente di avere al massimo due unità per ogni bus di I/O.
Tra i dispositivi utilizzabili come memoria secondaria connessa alla macchina troviamo: unità a disco e a nastri magnetici, CD, DVD, batterie RAID.

### Network-Attached Storage (NAS)
Un dispositivo di memoria secondaria connessa alla rete è un sistema di memoria  al quale si accede in modo remoto per mezzo di una rete di trasmissione dati. I client accedono alla NAS tramite un'interfaccia RPC. Le chiamate di procedura remote sono realizzate tramite protocolli TCP o UDP sopra una rete IP.
Una NAS è di solito realizzata come una batteria RAID con programmi di controllo che implementano l'interfaccia RPC.

### Cloud storage
Un dispositivo cloud permette l'accesso tramite rete come NAS, ma non accede tramite file system, bensì tramite Internet ad un centro remoto di storage. L'accesso tramite API è più sicuro in termini di perdita di connettività.

### Storage Area Network
---
## Sheduling del disco
Una delle responsabilità del SO è quella di utilizzare in modo efficiente le risorse fisiche a disposizione; nel caso delle unità a disco, è importante garantire tempi d'accesso ai dati contenuti e ampiezza di banda elevati. Ricordiamo:
- **Tempo d'accesso** = tempo di ricerca + latenza di rotazione.
- **Amipezza di banda** = numero totale di byte trasferiti / tempo totale tra la prima richiesta e il completamento dell'ultimo trasferimento.

Gestendo l'ordine delle richieste di I/O relative al disco si possono migliorare sia il tempo d'accesso che l'ampiezza di banda.

### Algoritmi di sheduling del disco
Ogni volta che si deve eseguire un'operazione di I/O con un'unità a disco, un processo effettua una chiamata di sistema al SO. Se l'unità a disco e il controllore sono disponibili, allora la richiesta si può soddisfare subito, altrimenti la nuova richiesta viene aggiunta alla **coda delle richieste inevase** relativa a quell'unità a disco. Il SO, tramite gli **algoritmi di sheduling**, sceglie quale richiesta servire prima.

#### First come, first served (FCFS)
La forma più semplice di sheduling è **servire le richieste secondo l'ordine di arrivo**. Questo algoritmo non garantisce la massima velocità del servizio, infatti è possibile che il SO debba servire richieste successive molto distanti tra loro. 

Si consideri ad esempio una coda di richieste per un'unità a disco con i cilindri richiesti nell'ordine seguente:  98, 183, 37, 122, 14, 124, 65, 67, con la testina che si trova inizialmente sul cilindro 53. 
La testina dovrà spostarsi prima al cilindro 98, poi al 183, 37, e cosi via fino al 67, con una **distanza percorsa di 640 cilindri**.

![[Screenshot 2024-11-18 alle 12.02.31.png|600]]

#### Shortest seek time first(SSTF)
Alla base di questo algoritmo c'è il concetto che è ragionevole s**ervire tutte le richieste vicine alla posizione corrente** prima di spostare la testina in un'area più lontana. Esso sceglie la richiesta che dà il minimo tempo di ricerca rispetto alla posizione corrente della testina; poichè questo tempo aumenta al crescere della distanza dei cilindri dalla testina, l'algoritmo sceglie le richieste relative ai cilindri più vicini.

Considerando la coda di richieste dell'esempio precedente, il cilindro più vicino alla posizione corrente (53) è 65, poi 67, poi 37, e cosi via fino a 183.
Con questo algoritmo si ottiene una **distanza percorsa di 236 cilindri**.

![[Screenshot 2024-11-18 alle 12.15.14.png]]

#### SCAN
Secondo l'algoritmo SCAN, il braccio dell'unità a disco parte da un estremo del disco e si sposta nella sola direzione possibile, servendo le richieste mentre attraversa i cilindri, finché non arriva all'altro estremo del disco; a questo punto il braccio inverte la direzione, e continua a servire le richieste rimaste nel senso opposto. Prima di poter applicare l'algoritmo SCAN, bisogna conoscere in che direzione si sta muovendo la testina, quindi oltre alla posizione attuale, dobbiamo conoscere anche la richiesta servita precedentemente.

Considerando la coda di richieste dell'esempio precedente, con testina su 53 e richiesta predente maggiore di 53 (il braccio si sta muovendo dall'alto verso il basso, quindi arriverà a 0), l'unità servirà prima la richiesta 37, e poi 14; una volta raggiunto il cilindro 0, il braccio inverte la direzione, servendo 65, 67, 98, 122, 124 e 183.

![[Screenshot 2024-11-18 alle 12.26.00.png]]
#### C-SCAN
L'algoritmo C-SCAN (SCAN circolare) è una variante dell'algoritmo SCAN, in cui **quando la testina raggiunge un estremo del disco, passa direttamente all'altro estremo del disco, senza servire le richieste durante il viaggio di ritorno**. Questo algoritmo tratta il disco come se fosse un array circolare.

![[Screenshot 2024-11-18 alle 12.26.11.png]]

#### LOOK e C-LOOK
A differenza degli algoritmi SCAN e C-SCAN, gli algoritmi LOOK e C-LOOK spostano il braccio solo finchè ci sono altre richieste da servire, e poi **invertono direttamente direzione, senza giungere all'estremo del disco**. Esse sono dette LOOK e C-LOOK perchè "guardano" se ci sono altre richieste da servire prima di continuare a spostare la testina.

**Esempio di C-LOOK:**
![[Screenshot 2024-11-18 alle 12.28.19.png]]

---
